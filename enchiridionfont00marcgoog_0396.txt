374

attigerit, tunc poterit pater non solum de portione sua testari, l
rerum etiam haeredi parvule, infra ipsam duodecim annorum
aetatem forsitan decedenti, haeredem aliurn substituere. Ita, ut
si interim haeredem ipsum legitimum praemori contingat
subtitutus haeres succedat. Si tamen verus haeres aetatem praeÎ‡
dictam attigerit vel transcenderit, eiuscemodi substitutio exstin-
guetur, et in haeredis potestatem bonorum omnium conservatio
pariter et dispensatio reponetur.

Verumtamen colonorum quemadmodum multiplex est con-
ditio, ita et consuetudo iuris. Quae iuxta veterem locorum
usum observanda censetur.

Per hoc tamen non est intelligendum, ut haereditas per
rusticum cuipiam legata vel vendita, jure perpetuo a domino
terrestri alienari possit. Nam rusticus praeter laboris mercedem et
praemium, in terris domini sui, quantum ad perpetuitatem nihil
juris habet. Sed totius terrae proprietas ad dominum terrestrem
spectat et pertinet.

Per huiusmodi igitur legationem aut venditionem colonus
non nisi laboris sui mercedem et praemium, condignam scilicet
aestimationem terrae, prati, molendini, vel vineae, cuipiam legare
vel vendere potest, perpetuitate domino terrestri salva semper
remanente. Qui dum voluerit, terras, prata et molendina secun-
dum aestimationem communem, vineas vero iuxta condignum
eorum valorem, ad se recipiendi habeat facultatem.

 

